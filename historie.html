<!DOCTYPE html>
<html lang="en" dir="ltr">
    <head>
        <meta charset="utf-8">
        <title>SK BESKYD Frenštát p.R.</title>
        <link rel="stylesheet" href="style.css">
        <link href="https://fonts.googleapis.com/css2?family=Open+Sans&display=swap" rel="stylesheet">
    </head>
    <body>
        <div class="page-title">
            SK BESKYD Frenštát p.R.
            <svg class="mobile-menu-open" fill="none" stroke="currentColor" viewBox="0 0 24 24" xmlns="http://www.w3.org/2000/svg">
                <path stroke-linecap="round" stroke-linejoin="round" stroke-width="2" d="M4 8h16M4 16h16"></path>
            </svg>
        </div>
        <nav class="desktop-menu">
            <a href="index.html">Novinky</a>
            <a href="rozvrh.html">Rozvrh</a>
            <a href="oddily.html">Oddíly</a>
            <a href="historie.html">Historie</a>
            <a href="kontakt.html">Kontakt</a>
        </nav>
        <nav class="mobile-menu">
            <a href="index.html">Novinky</a>
            <a href="rozvrh.html">Rozvrh</a>
            <a href="oddily.html">Oddíly</a>
            <a href="historie.html">Historie</a>
            <a href="kontakt.html">Kontakt</a>
            <svg class="mobile-menu-close" fill="none" stroke="currentColor" viewBox="0 0 24 24" xmlns="http://www.w3.org/2000/svg">
                <path stroke-linecap="round" stroke-linejoin="round" stroke-width="2" d="M6 18L18 6M6 6l12 12"></path>
            </svg>
        </nav>
        <main>
            <h1 class="">
                Historie
            </h1>
            <div>
                Prvé zmínky o tom, že se i ve Frenštátě začala provozovat hra zvaná kopaná či fotbal se datují kolem roku 1918. Pionýři tohoto sportu využívali souhlasu majitelů pozemků a proháněli na nich fotbalovou „merunu“ každou chvilku svého volného času. Pravda, pozemek musel být už posečen a hráči nesměli nadělat žádné škody. Nejčastějším hřištěm byl pozemek pod hřbitovní zdí. Vybavení hráčů bylo chudobné, skoro žádné. Všichni hráli bos, protože kopačky byly nad finanční možnosti rodičů. Každý hrál v tom, v čem přišel, popřípadě se jedno družstvo vysvléklo a hrálo kvůli rozlišení „nahoře bez“. Hřiště nemělo žádné lajny, branky byly z odložených svršků hráčů. Nejváženějším hráčem byl Fela Kohn, protože jako jediný měl opravdový kopací míč. Tak se zpočátku živelně, později už organizovaně, zformovala skupina mladých nadšenců, kteří v roce 1924 založili SK Frenštát, první organizovaný klub na území Frenštátu. Od toho data začíná historie frenštátské kopané.
                <br><br>
                Několik obětavých hráčů a starších nadšenců dalo dohromady výbor, jehož předsedou se stal Ing. Rudolf Kalus. Továrník Parma z Tiché dal k dispozici pozemek a mohl se začít hrát skutečný organizovaný fotbal. Prvním soupeřem, který se pak stal později naším velkým rivalem a provází nás i v novodobé historii kopané v našem městě, bylo mužstvo „zpoza kopce“ z Rožnova. Frenštát svůj první zápas v historii sehrál v černobílých dresech na hřišti v Rožnově s výsledkem 4:3 ve svůj prospěch. V odvetě, která se hrála o týden později na hřišti u Polachova rybníka, utrpěl Rožnov debakl. Zápas totiž skončil vítězstvím Frenštátu 12:2. Zpočátku mužstvo nehrálo pravidelně organizovanou soutěž, objevila se celá řada překážek, ať už v hráčské či funkcionářské oblasti, což mělo za následek dočasné pozastavení činnosti. Velká renesance přichází v roce 1931, kdy byl klub přejmenován na SK Beskyd Frenštát a pod tímto názvem dosáhl oddíl také největších úspěchů. Mužstvo postupovalo v mistrovských soutěžích stále výše, až se stalo pravidelným účastníkem divize. Mezi nejznámější hráče patřil frenštátský starousedlík a velmi populární Luďa Buzek, významnou přespolní posilou byl bývalý reprezentant ČSR a hráč Slavie Praha Fiala. Klub byl velmi populární v širokém okolí a nebyla žádnou výjimkou návštěva 2 500 diváků na domácích utkáních. Na zápas s Karlovou Hutí přišlo neuvěřitelných 4 000 diváků.
                <br><br>
                Klub hrál divizi až do šedesátých let, kdy s příchodem hlavního sponzora a zaměstnavatele většiny hráčů se mění název klubu na MEZ Frenštát, pod kterým oddíl vystupoval až do devadesátých let. Ve Frenštátě byla už z dob první republiky kasárna, kam rukovala spousta výborných hráčů z celé republiky. Ti pak byli vítanou posilou pro místní fotbalový klub, řada z nich zakotvila ve Frenštátě i natrvalo. Velmi aktivní byl styk místního oddílu s družebními partnery MEZu Frenštát, s mužstvy z NDR a Polska. Pamětníci rádi vzpomínají i na návštěvu Sparty Praha ve Frenštátě, kterou nezištně zprostředkoval tehdejší sparťanský předseda a frenštátský rodák pan Štefek.
                <br><br>
                Soudobá historie už takové úspěchy, bohužel, nenabízí. Od sedmdesátých let celých dvacet roků hrálo mužstvo mužů povětšinou I.A třídu, častokráte i ve spodní polovině tabulky. Celá řada mužstev, se kterými Frenštát hrával v minulosti soutěže, je dnes úplně jinde – např. Karlova Huť (VP Frýdek – Místek) nebo Uničov. V posledních letech ale opět svitlo na lepší časy. Po postupu z I.A třídy hrál Frenštát župní (dnes krajský) přebor a pravidelně se umisťoval v první polovině tabulky až do sezóny 2005/2006, kdy se stal účastníkem divize. Fotbal ve Frenštátě však není pouze družstvo mužů, ale v posledních zhruba sedmi letech se daří díky obětavým funkcionářům i práce s mládeží lépe, než tomu bylo dříve. Družstva přípravky, benjamínků, žáků a dvě družstva dorostu mají svoji kvalitu, která je vyjádřena reprezentací i těch nejmenších v okresních výběrech a opakovaným postupem družstva dorostu do vyšší soutěže.
                <br><br>
                <a href="http://www.fotbal-frenstat.cz/index.php/klub/historie">zdroj</a>
            </div>
        </main>
        <script type="text/javascript">
            document.getElementsByClassName("mobile-menu-open")[0].addEventListener("click", function(){
                document.getElementsByClassName("mobile-menu")[0].classList.add("mobile-menu-show");
            });
            document.getElementsByClassName("mobile-menu-close")[0].addEventListener("click", function(){
                document.getElementsByClassName("mobile-menu")[0].classList.remove("mobile-menu-show");
            });
        </script>
    </body>
</html>
